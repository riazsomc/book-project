স্বাস্থ্য অধিদপ্তর গণপ্রজাতন্ত্রী বাংলাদেশ সরকারের স্বাস্থ্য ও পরিবার কল্যাণ মন্ত্রণালয়ের অধীনস্থ স্বাস্থ্য পরিষেবা বিষয়ক সর্বোচ্চ প্রশাসনিক কার্যালয়।

১৯৫৮ সালে এ কার্যালয় পরিদপ্তর হিসেবে গঠিত হয়। ১৯৮০ সালে এটিকে অধিদপ্তরে উন্নীত করা হয়। ঢাকার মহাখালীতে এই কার্যালয় অবস্থিত।

একজন মহাপরিচালক অধিদপ্তরের শীর্ষকর্তা হিসেবে দায়িত্ব পালন করেন। এছাড়া একাধিক অতিরিক্ত মহাপরিচালক, পরিচালক, উপ ও সহকারী পরিচালকসহ বিভিন্নস্তরের কর্মকর্তা-কর্মচারী এর বিভিন্ন প্রশাসনিক স্তরে দায়িত্বপালন করেন। 

অধিদপ্তরের প্রধান কাজ দেশের সর্বস্তরে স্বাস্থ্য সেবা নিশ্চিতকরণ, স্বাস্থ্য ব্যবস্থাপনা, কর্মপরিকল্পনা এবং প্রশাসনিকভাবে বিভিন্ন নীতি কার্যকর করা। এ ছাড়া স্বাস্থ্য অধিদপ্তর প্রয়োজনে মন্ত্রণালয়কে স্বাস্থ্য সেবা সম্পর্কিত দিক নির্দেশনা প্রণয়নে কারিগরী সহযোগিতাও প্রদান করে থাকে। ইতোপূর্বে এই অধিদপ্তর স্বাস্থ্য শিক্ষা দেখভাল করলেও ২০১৯ সালের ২৪ নভেম্বর নতুন স্বাস্থ্য শিক্ষা অধিদপ্তর গঠনের প্রজ্ঞাপন জারি করা হয়েছে।