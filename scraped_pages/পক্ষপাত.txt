পক্ষপাত (ইংরেজি: 
Bias) হলো কোনো ধারণা বা জিনিসেরপক্ষে বা বিপক্ষে একপ্রকার বৈষম্য বা সমর্থন, যা সাধারণত বদ্ধ-মনা, কুসংস্কার অথবা অন্যায় হিসেবে বিবেচিত হয়। পক্ষপাত সহজাত বা শেখা হতে পারে। মানুষ একজন ব্যক্তি, গোষ্ঠী বা বিশ্বাসের পক্ষে বা বিপক্ষে পক্ষপাতিত্বের বিকাশ ঘটাতে পারে।  বিজ্ঞান এবং প্রকৌশলে, পক্ষপাত হলো একটি পদ্ধতিগত ত্রুটি । পরিসংখ্যানগত পক্ষপাত হলো কোনো জনগোষ্ঠীর একটি অন্যায্য নমুনা বা এমন একটি অনুমান প্রক্রিয়া যা সাধারণত সঠিক ফলাফল দেয় না। পক্ষপাত অনেক সময় সমস্যার সৃষ্টি করে। 

পক্ষপাত শব্দটি সংস্কৃত থেকে এসেছে যার অর্থ কারও প্রতি অতিরিক্ত আনুকূল্য।
ইংরেজি 'বায়াস'(bias) শব্দটি প্রাচীন প্রোভেনসাল হয়ে প্রাচীন ফরাসি বায়িস (biais) থেকে এসেছে বলে ধারণা করা হয় , যার অর্থ "পার্শ্বাভিমুখ বা শস্যের বিরুদ্ধে"। আবার ফরাসি ভাষায় বায়িস (biais) এর অর্থ "একটি তির্যক, একটি ঢাল, একটি নতি"। 

ধারণা করা হয় শব্দটি বাটি খেলার মাধ্যমে ইংরেজিতে প্রবেশ করেছে , যেখানে এটি একদিকে ভারী এমন একটি বাটি বোঝাতো । এটি "মনের একতরফা প্রবণতা" এবং বিশেষত আইনে, "অসঙ্গত প্রবণতা বা কুসংস্কার" এর রূপক অর্থে ব্যবহৃত হয়েছে। 

সংজ্ঞানাত্মক পক্ষপাত (ইংরেজি: 
Cognitive bias) হলো চিন্তা, মূল্যায়ন, স্মরণ বা অন্যান্য সংজ্ঞানাত্মক প্রক্রিয়ার পুনরাবৃত্তি বা মৌলিক ভুল পদক্ষেপ।  এটা বিচারের মানদন্ড থেকে একপ্রকার বিচ্যুতি, যেখানে অযৌক্তিকভাবে বিভিন্ন অনুমান তৈরি করা হয়।  মানুষ তাদের নিজস্ব উপলব্ধি থেকে নিজেদের "বিষয়ভিত্তিক সামাজিক বাস্তবতা " তৈরি করে।  বিশ্ব সম্পর্কে মানুষের দৃষ্টিভঙ্গি তাদের আচরণ নির্ধারণে ভূমিকা রাখতে পারে।  এভাবে সংজ্ঞানাত্মক পক্ষপাত কখনও কখনও উপলব্ধিগত বিকৃতি, ভুল বিচার, অযৌক্তিক ব্যাখ্যা বা যুক্তিহীনতার   দিকে নিয়ে যেতে পারে।    তবে কিছু অভিযোজিত সংজ্ঞানাত্মক পক্ষপাত  উপযুক্ত পরিস্থিতিতে সাফল্য পেতে সহায়তা করতে পারে।  এছাড়াও যখন গতি নির্ভুলতার চেয়ে বেশি মূল্যবান হয় তখন সংজ্ঞানাত্মক পক্ষপাতগুলো কোনোকিছু দ্রুত পছন্দ করতে সাহায্য করে।  অন্যান্য সংজ্ঞানাত্মক পক্ষপাতগুলো মানুষের প্রক্রিয়াকরণের সীমাবদ্ধতার একটি "উপজাত"। উপযুক্ত মানসিক প্রক্রিয়ার অনুপস্থিতি  বা তথ্য প্রক্রিয়াকরণে মানুষের সীমাবদ্ধতার কারণে এগুলো ঘটে থাকে।