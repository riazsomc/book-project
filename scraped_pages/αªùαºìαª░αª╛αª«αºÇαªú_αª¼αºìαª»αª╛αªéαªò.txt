গ্রামীণ ব্যাংক একটি সংবিধিবদ্ধ সরকারি প্রতিষ্ঠান। এটি বাংলাদেশ এর ক্ষুদ্রঋণ প্রদানকারী বিশেষায়িত সামাজিক উন্নয়ন ব্যাংক। এটি দারিদ্র্য পীড়িত মানুষের কাছে জামানত ছাড়াই ক্ষুদ্রঋণ (যা মাইক্রোক্রেডিট বা "গ্রামীণক্রেডিট" নামে পরিচিত) প্রদান করে।

গ্রামীণ ব্যাংক একটি আইন দ্বারা পরিচালিত পাবলিক অথরিটি। এর সূচনা ১৯৭৬ সালে চট্টগ্রাম বিশ্ববিদ্যালয়ের অধ্যাপক মুহাম্মদ ইউনূস এর একটি গবেষণা প্রকল্পের মাধ্যমে, যা গ্রামের গরিবদের ব্যাংকিং সেবা প্রদানের জন্য একটি ঋণ সরবরাহ ব্যবস্থা পরিকল্পনা করার জন্য পরিচালিত হয়। ১৯৮৩ সালের অক্টোবরে জাতীয় আইন দ্বারা গ্রামীণ ব্যাংককে একটি স্বাধীন ব্যাংক হিসেবে কার্যক্রম পরিচালনার অনুমতি দেওয়া হয়।

২০০৩ থেকে ২০০৭ সালের মধ্যে ব্যাংকটি উল্লেখযোগ্যভাবে উন্নতি করে। জানুয়ারি ২০২২ পর্যন্ত ব্যাংকটির মোট ঋণগ্রহীতার সংখ্যা প্রায় লক্ষ, যার ৯৬.৮১% নারী। ১৯৯৮ সালে ব্যাংকের "নিম্ন ব্যয়ের আবাসন কর্মসূচি" 'ওয়ার্ল্ড হ্যাবিটেট অ্যাওয়ার্ড' লাভ করে। ২০০৬ সালে ব্যাংক এবং এর প্রতিষ্ঠাতা মুহাম্মদ ইউনূস যৌথভাবে নোবেল শান্তি পুরস্কার লাভ করেন।

ব্যাংকের সাফল্য বিশ্বব্যাপী ৬৪টিরও বেশি দেশে অনুরূপ প্রকল্পের জন্য অনুপ্রেরণা হিসেবে কাজ করেছে, যার মধ্যে বিশ্বব্যাংকের গ্রামীণ ধরনের ঋণ ব্যবস্থা অর্থায়নের উদ্যোগও রয়েছে।

মুহাম্মদ ইউনূস ১৯৭৪ সালের বাংলাদেশের দুর্ভিক্ষ চলাকালীন ৪২টি পরিবারের একটি দলকে ২৭ মার্কিন ডলার ব্যক্তিগত ঋণ দেওয়ার মাধ্যমে অনুপ্রাণিত হয়েছিলেন। এই ঋণটি তাদেরকে বিক্রয়ের জন্য পণ্য তৈরি করতে সহায়তা করেছিল, যাতে তারা শোষণমূলক ঋণের উচ্চ সুদের বোঝা থেকে মুক্ত থাকে। ইউনূস বিশ্বাস করতেন যে এই ধরনের ঋণ বৃহত্তর জনগণের জন্য উপলব্ধ হলে ব্যবসাকে উৎসাহিত করতে পারে এবং বাংলাদেশের ব্যাপক গ্রামীণ দারিদ্র্য হ্রাস করতে পারে।

ইউনূস তার গবেষণা ও অভিজ্ঞতা থেকে গ্রামীণ ব্যাংকের নীতি তৈরি করেছিলেন। তিনি একটি গবেষণা প্রকল্প শুরু করেছিলেন, যা একটি জাতীয় বাণিজ্যিক ব্যাংক এবং চট্টগ্রাম বিশ্ববিদ্যালয় এর সাথে মিলিত হয়ে গ্রামীণ দরিদ্রদের জন্য ক্রেডিট এবং ব্যাংকিং সেবা প্রদান পদ্ধতি পরীক্ষা করার জন্য মাইক্রোক্রেডিট বাড়ানোর লক্ষ্যে কাজ করে। ১৯৭৬ সালে জোবরা গ্রাম প্রথম এই প্রকল্পের মাধ্যমে সেবা পায়। পরবর্তী দুই বছরে প্রকল্পটি এলাকার অন্যান্য গ্রামে বিস্তৃত হয়। এই প্রকল্পটি, বাংলাদেশ ব্যাংক এর সহায়তায়, ১৯৭৯ সালে টাঙ্গাইল জেলা তে (রাজধানী ঢাকা থেকে উত্তরে) বিস্তৃত হয়। পরবর্তী কয়েক বছরে, প্রকল্পের সেবা বাংলাদেশের অন্যান্য জেলায় বিস্তৃত হয়।

এটি বাংলাদেশ ব্যাংক এর তালিকাভুক্ত নয়। এটি বাংলাদেশের ৫টি অ-তালিকাভুক্ত ব্যাংকের একটি।

২০০৬ সালে দারিদ্র বিমোচনে অবদান রাখায় গ্রামীণ ব্যাংক এবং মুহাম্মদ ইউনুস যৌথভাবে নোবেল শান্তি পুরস্কার লাভ করেন।

কফি আনান / জাতিসংঘ (২০০১) ·
জিমি কার্টার (২০০২) ·
শিরিন এবাদি (২০০৩) ·
ওয়াঙ্গেরী মাথেই (২০০৪) ·
আন্তর্জাতিক পরমাণু শক্তি সংস্থা / মোহাম্মেদ এল বারাদেই (২০০৫) ·
গ্রামীণ ব্যাংক / মুহাম্মদ ইউনূস (২০০৬) ·
আল গোর / ইন্টারগভার্নমেন্টাল প্যানেল ফর ক্লাইমেট চেঞ্জ (আইপিসিসি) (২০০৭) ·
মার্তি আহতিসারী (২০০৮) ·
বারাক ওবামা (২০০৯) ·
লিউ জিয়াওবো (২০১০) ·
এলেন জনসন স্যারলিফ / লেমাহ জিবোই / তাওয়াক্কোল কারমান (২০১১) ·
ইউরোপীয় ইউনিয়ন (২০১২) ·
আন্তর্জাতিক রাসায়নিক অস্ত্র নিরস্ত্রীকরণ সংস্থা (২০১৩) ·
কৈলাশ সত্যার্থী / মালালা ইউসুফজাই (২০১৪) ·
তিউনিসিয়ান ন্যাশনাল ডায়ালগ কুয়ার্টেট (২০১৫) ·
হুয়ান ম্যানুয়েল সান্তোস (২০১৬) ·
পারমাণবিক অস্ত্র উচ্ছেদের লক্ষ্যে আন্তর্জাতিক প্রচারাভিযান (২০১৭) ·
ডেনিস মুকওয়েজি / নাদিয়া মুরাদ (২০১৮) ·
আবি আহমেদ (২০১৯) ·
বিশ্ব খাদ্য কর্মসূচি (২০২০) ·
মারিয়া রেসা / দিমিত্রি মুরাতভ (২০২১) ·
আলেস বিয়ালিয়াৎস্কি  / মেমোরিয়াল / সেন্টার ফর সিভিল লিবার্টিস (২০২২) ·
নার্গেস মোহাম্মাদি (২০২৩) ·
নিহন হিদানকিঔ (২০২৪)