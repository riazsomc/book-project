আর্নেস্ট রাদারফোর্ড, নেলসনের প্রথম ব্যারন রাদারফোর্ড, (ইংরেজি: Ernest Rutherford) ওএম, পিসি, এফআর এস (৩০ আগস্ট, ১৮৭১ – ১৯ অক্টোবর, ১৯৩৭), একজন নিউজিল্যান্ডীয় নিউক্লিয় পদার্থবিজ্ঞানী। তিনি নিউক্লীয় পদার্থবিজ্ঞানের "জনক" হিসেবে খ্যাত। তিনি তার বিখ্যাত স্বর্ণপাত পরীক্ষায় পরমাণুর নিউক্লিয়াস বা কেন্দ্রীণ থেকে রাদারফোর্ড বিক্ষেপণ আবিষ্কার করেন, যা পরবর্তীতে বোরের পরমাণু মডেল নির্মাণে সহায়ক হয়। ১৯০৮ সালে তিনি রসায়নে নোবেল পুরস্কার পান। তিনি বিংশ শতাব্দীর একজন খ্যাতিসম্পন্ন বিজ্ঞানী ছিলেন।

আর্নেস্ট রাদারফোর্ড ছিলেন কৃষক জেমস রাদারফোর্ড এবং তার স্ত্রী মার্থা থম্পসনের ছেলে, মূলত হর্নচার্চ, এসেক্স, ইংল্যান্ড থেকে। জেমস স্কটল্যান্ডের পার্থ থেকে নিউজিল্যান্ডে চলে এসেছিলেন। জন্ম নিউজিল্যান্ডের নেলসনের কাছে ব্রাইটওয়াটারে। যখন তার জন্ম নিবন্ধিত হয়েছিল তার প্রথম নাম 'আর্নেস্ট' রাখা হয়েছিল। রাদারফোর্ডের মা মার্থা থম্পসন ছিলেন একজন স্কুল শিক্ষক।

তিনি হ্যাভলক স্কুল এবং তারপর নেলসন কলেজে পড়াশোনা করেন এবং নিউজিল্যান্ড বিশ্ববিদ্যালয়ের ক্যান্টারবারি কলেজে পড়াশোনা করার জন্য একটি বৃত্তি অর্জন করে