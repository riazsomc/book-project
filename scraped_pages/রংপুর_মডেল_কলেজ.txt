রংপুর মডেল কলেজ বাংলাদেশের রংপুর শহরের একটি এমপিওভুক্ত শিক্ষা প্রতিষ্ঠান। এটি শহরের মডার্ন মোড়ের কাছে তালুক ধর্মদাস এলাকায় অবস্থিত এবং ১৫ অক্টোবর, ১৯৯৫ সালে প্রতিষ্ঠিত হয়। বর্তমানে এই কলেজে উচ্চ মাধ্যমিক পর্যায়ে বিজ্ঞান, মানবিক ও বাণিজ্য শাখায় শিক্ষা প্রদান করা হয়। এছাড়া, স্নাতক (পাস) কোর্স, ৭টি বিষয়ে স্নাতক (সম্মান) এবং ১টি বিষয়ে স্নাতকোত্তর কোর্স চালু আছে। ২০২৪ সালের তথ্য অনুযায়ী, এখানে মোট ২৪৬৩ জন শিক্ষার্থী অধ্যয়ন করছে।

১৯৯৫ সালের ১৫ অক্টোবর কলেজটি প্রতিষ্ঠা করা হয়। সময়রেখা-

২০২৪ সালের তথ্যানুযায়ী কলেজের উচ্চ মাধ্যমিকে ৭৬৩ জন, স্নাতক (পাশ) কোর্সে ১২২ জন, স্নাতক (সম্মান) কোর্সে ১৫৫৭ জন, স্নাতকোত্তর কোর্সে ২১ জন মিলে মোট ২৪৬৩ জন শিক্ষার্থী শিক্ষাগ্রহণ করছে।

২০০৯ থেকে ২০২৪ পর্যন্ত এইচএসসি পরীক্ষায় মোট অংশগ্রহণ করেছে ৪২০৬ জন, পাস করেছে ৩৪৩৬ জন, ফেল করেছে ৭৭০ জন, এ+ পেয়েছে ৮৬ জন, শতকরা পাস করেছে ৮১.৬৯%, শতকরা এ+ পেয়েছে ২.০৪ %।

২০২৪ সহপাঠী কলেজ র‍্যাংকিং অনুযায়ী, কলেজটি জাতীয় পর্যায়ে ৩২তম, দিনাজপুর বোর্ডে ১৯৪৭ তম, রংপুর বিভাগে ২০১ তম এবং রংপুর জেলায় ৫৫ তম স্থানে রয়েছে।