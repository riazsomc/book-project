ঢাকা উত্তর সিটি কর্পোরেশন (ডিএনসিসি) বাংলাদেশের রাজধানী ঢাকার উত্তরাঞ্চলকে পরিচালনার জন্য নিয়োজিত স্থানীয় সরকার সংস্থা। এটি বাংলাদেশের একটি নগরপ্রশাসন ও স্বায়ত্তশাসিত প্রতিষ্ঠান। সার্বিকভাবে ঢাকা শহরের উত্তরভাগ পরিচালনের দায়িত্বে রয়েছে এই ঢাকা উত্তর সিটি কর্পোরেশন। অধুনালুপ্ত ঢাকা সিটি কর্পোরেশন বিভাজিত হয়ে একাংশ ঢাকা উত্তর সিটি কর্পোরেশন হিসেবে প্রতিষ্ঠিত হয়। বর্তমানে ঢাকা উত্তর সিটি কর্পোরেশন এর আয়তন ১৯৬.২২বর্গ কি.মি.।

১৮৬৪ সালের ১লা আগস্ট ঢাকা মিউনিসিপ্যালিটি'র সৃষ্টি হয়। তৎকালীন ঢাকার জেলা ম্যাজিষ্ট্রেট মিঃ স্কিনার পদাধিকারবলে ঢাকার চেয়ারম্যান নিযুক্ত হন। ১৮৮৫ সালে সর্বপ্রথম নির্বাচিত চেয়ারম্যান হন আনন্দ চন্দ্র রায়। ১৯৪৭ সালে দেশ বিভাগের পর হতে সরকার কর্তৃক দায়িত্বপ্রাপ্ত ব্যক্তিই চেয়ারম্যান পদে দায়িত্ব পালন করেছেন। ১৯৭৭ সালের পৌরসভা অধ্যাদেশ জারি হবার পর হতেই চেয়ারম্যানের সাথে সাথে ওয়ার্ড কমিশানার নির্বাচিত হবার পদ্ধতি চালু হয়। ঐ অধ্যাদেশ বলে ১৯৭৮ সালে ঢাকা মিউনিসিপ্যালিটিকে ঢাকা সিটি কর্পোরেশনে পরিবর্তিত হয়।

২০১১ সালের ১৯শে নভেম্বর তারিখে জাতীয় সংসদে স্থানীয় সরকার (সিটি কর্পোরেশন) (সংশোধনী) বিল, ২০১১ সালের পাসের মাধ্যমে ঢাকা সিটি কর্পোরেশন বিলুপ্ত করা হয়। এর ফলে ঢাকা সিটি কর্পোরেশনকে বিভক্ত করে ঢাকা উত্তর সিটি কর্পোরেশন ও ঢাকা দক্ষিণ সিটি কর্পোরেশন নামে স্বতন্ত্র দুইটি কর্পোরেশন গঠন করা হয়। তন্মধ্যে - ঢাকা উত্তর সিটি কর্পোরেশন ৩৬টি এবং ঢাকা দক্ষিণ সিটি কর্পোরেশন ৫৬টি ওয়ার্ডের সমন্বয়ে গঠিত হয়।

ঢাকা উত্তর সিটি কর্পোরেশন (ডিএনসিসি) ২৩.৪৪° থেকে ২৩.৫৪° উত্তর অক্ষাংশ ও ৯০.২০° থেকে ৯০.২৮° পূর্ব দ্রাঘিমাংশে অবস্থিত।
ঢাকা শহরের উত্তরাংশে অবস্থিত ঢাকা উত্তর সিটি কর্পোরেশনের আয়তন প্রায় ১৯৬.২২বর্গ কিলোমিটার।

ঢাকা উত্তর সিটি কর্পোরেশন শহরের মৌলিক অবকাঠামো পরিচালনা ও প্রদানের জন্য কাজ করে।

ঢাকা উত্তর সিটি কর্পোরেশন ১০টি প্রশাসনিক জোন বা অঞ্চল ও ৫৪টি প্রশাসনিক ওয়ার্ডে বিভক্ত। এবং প্রতিটি ওয়ার্ডে একজন কাউন্সিলর দায়িত্বপ্রাপ্ত আছেন। জোনগুলোকে ছকাবদ্ধ করা হলো:

প্রতি ৫ বছর অন্তর সরাসরি ভোটের মাধ্যমে একজন মেয়র এবং প্রতিটি ওয়ার্ডে একজন করে কাউন্সিলর নির্বাচন করা হয়। মেয়র সিটি কর্পোরেশনের কার্যনির্বাহী প্রধান হিসাবে কাজ করেন। মেয়রের অনুপস্থিতিতে সিটি কর্পোরেশন এর কার্যপরিচালনার জন্য একজন প্রশাসক থাকেন। প্রতি ১৮০ দিনের জন্য সরকার কর্তৃক এই প্রশাসক নিযুক্ত হন। এছাড়াও মহিলাদের জন্য ঢাকা উত্তর ও দক্ষিণ  সিটি কর্পোরেশনে সংরক্ষিত কাউন্সিলর  পদ রয়েছে।

ঢাকা উত্তর সিটি কর্পোরেশনে আছেন একজন প্রধান নির্বাহী কর্মকর্তা। তিনি সরকার কর্তৃক মনোনিত হন। কর্পোরেশনের যাবতীয় কার্যসম্পাদনের নিয়ন্ত্রক কর্তৃপক্ষের প্রধান নির্বাহী কর্মকর্তা হিসেবে তিনি দায়িত্ব পালন করেন। এছাড়াও ঢাকা উত্তর সিটি কর্পোরেশনের বিভিন্নমুখী কার্য পরিচালনার জন্য আটটি স্ট্যান্ডিং কমিটিসহ একাধিক কমিটি কাজ করছে। প্রধান নির্বাহী কর্মকর্তা ও আঞ্চলিক দপ্তরের কর্মকর্তাগণের মধ্যে সমন্বয় সাধনের মাধ্যমে প্রশাসনিক ও অন্যান্য কার্যাবলী পরিচালনা করা হয়। ঢাকা উত্তর সিটি কর্পোরেশনের প্রায় ১১,০০০ কর্মচারী ঢাকা শহরের বিভিন্নমুখী সেবা ও দায়িত্ব পালন করছে।

ডিএনসিসির ৫টি নগর মাতৃসদন ও ২২টি নগর স্বাস্থ্যকেন্দ্র রয়েছে। এগুলো হলো:

১। নগর মাতৃসদন, বাড়ি-১১, রোড-১১, সেক্টর-৬, উত্তরা, ঢাকা।

২। নগর স্বাস্থ্যকেন্দ্র-১, বাড়ি-৯২, রোড-১২, সেক্টর-১০, উত্তরা মডেল টাউন, ঢাকা।

৩। নগর স্বাস্থ্যকেন্দ্র-২, কবরস্থানের উত্তর–পূর্ব পাশে, রোড-১০/এফ, সেক্টর-৪, উত্তরা মডেল টাউন, ঢাকা।

৪। নগর স্বাস্থ্যকেন্দ্র-৩, ২৩৫/২৩৬, দারোগাবাড়ি, মধুপুর চৌরাস্তা ফায়দাবাদ, উত্তরা মডেল টাউন, ঢাকা।

৫। নগর স্বাস্থ্যকেন্দ্র-৪, ১৫০ আশকোনা মেডিকেল রোড, এয়ারপোর্ট, ঢাকা।

৬। নগর স্বাস্থ্যকেন্দ্র-৫, ১৩৪/৪ কাজীবাড়ি রোড, কুড়িল চৌরাস্তা, কুড়িল, ঢাকা।

৭। নগর স্বাস্থ্যকেন্দ্র-৬, বাড়ি–৩২৫, আনিচবাগ, কলেজ রোড, চেয়ারম্যান বাড়ি, ঢাকা।

৮। নগর মাতৃসদন, জে-২/এ, বর্ধিত পল্লবী, মিরপুর, ঢাকা।

৯। নগর স্বাস্থ্যকেন্দ্র-১, বাড়ি-ডি/৩, সেকশন-৭, আরামবাগ (আ/এ), মিরপুর (মিল্কভিটার পাশে), ঢাকা।

১০। নগর স্বাস্থ্যকেন্দ্র-২, জে-২/এ, বর্ধিত পল্লবী, মিরপুর, ঢাকা।

১১। নগর স্বাস্থ্যকেন্দ্র-৩, বাড়ি-৬, ব্লক-এফ, রোড-৩, সেকশন-২, মিরপুর, ঢাকা।

১২। নগর স্বাস্থ্যকেন্দ্র-৪, ব্লক-এফ, রোড-৩, সেকশন-১, মিরপুর, ঢাকা।

১৩। নগর মাতৃসদন, নয়াটোলা পার্কের সামনে, গ্রিনওয়ে রোড, নয়াটোলা, মগবাজার।

১৪। নগর স্বাস্থ্যকেন্দ্র-২, ৫৯৯ বড় মগবাজার, ঢাকা।

১৫। নগর স্বাস্থ্যকেন্দ্র-৩, ৫৯৪ মধুবাগ, মগবাজার, ঢাকা।

১৬। নগর স্বাস্থ্যকেন্দ্র-৪, মহাখালী গ/১৬/এ, আমতলা, ঢাকা।

১৭। নগর স্বাস্থ্যকেন্দ্র-৫, ১৭১ উত্তর বাড্ডা, ঢাকা।

১৮। নগর মাতৃসদন, ৪/বি/বি, দ্বিতীয় কলোনি, মাজার রোড, মিরপুর-১, ঢাকা।

১৯। নগর স্বাস্থ্যকেন্দ্র-১, নেকি বাড়ির টেক, ২য় কলোনি, হরিরামপুর, মিরপুর-১, ঢাকা।

২০। নগর স্বাস্থ্যকেন্দ্র-২, বাড়ি-২৭, রোড-১১, কল্যাণপুর, ঢাকা।

২১। নগর স্বাস্থ্যকেন্দ্র-৩, ১৯২/১ মধ্য পাইকপাড়া, মিরপুর-১, ঢাকা।

২২। নগর স্বাস্থ্যকেন্দ্র-৪, ৫৯১ উত্তর কাফরুল, চেয়ারম্যান বাড়ি, ঢাকা ক্যান্টনমেন্ট, ঢাকা।

২৩। নগর স্বাস্থ্যকেন্দ্র-৫, ৩৮৬ মুন্সিবাড়ি রোড, উত্তর ইব্রাহিমপুর, ঢাকা ক্যান্টনমেন্ট, ঢাকা।

২৪। নগর মাতৃসদন, ৩/৫ খ, বাঁশবাড়ি, মোহাম্মদপুর, ঢাকা।

২৫। নগর স্বাস্থ্যকেন্দ্র-৩, ৬৫/ভি, নূরজাহান রোড, মোহাম্মদপুর, ঢাকা।

২৬। নগর স্বাস্থ্যকেন্দ্র-৬, পাল সমিতি, রায়েরবাজার, ঢাকা।

ঢাকা  উত্তর সিটি কর্পোরেশনের  আওতাধীন ৬টি কবরস্থান রয়েছে। প্রত্যেকটি কবরস্থানে অগ্রিম  কবর  সংরক্ষণ সম্পূর্ণরূপে  বন্ধ রয়েছে। তবে  কর্তৃপক্ষের  অনুমোদন ও  স্থান  প্রাপ্যতা  সাপেক্ষে এসব  কবরস্থানে  বিভিন্ন মেয়াদে কবর সংরক্ষণের  সীমিত ব্যবস্থা  রয়েছে। সংরক্ষণের নির্ধারিত ফি পরিশোধ পূর্বক  ১৫/২৫ বছরের জন্য কবর সংরক্ষণ করা যায়।
মুক্তিযোদ্ধাদের দাফনের ক্ষেত্রে প্রমাণ হিসেবে  মুক্তিযুদ্ধ বিষয়ক মন্ত্রণালয়ের  সমন্বিত তালিকায় নাম থাকতে  হয় এবং  মুক্তিযোদ্ধা সনদ দাখিল করে কর্তৃপক্ষের অনুমতিক্রমে  ১০(দশ) বছর ফ্রি কবর সংরক্ষণের সুবিধা  পাওয়া যায়। সেবা প্রদানের জন্য প্রতিটি কবরস্থানে কর্পোরেশনের কর্মচারী  নিযুক্ত রয়েছে। কবরে  সমাহিতকরণের  জন্য বাঁশ ও চাটাই সরবরাহের লক্ষ্যে ইজারাদার নিয়োজিত রয়েছে। দাফন ফি বাবদ ৫০০ টাকা এবং প্রতিটি কবরস্থানে বাঁশ ও চাটাই সরবরাহ  করার নির্ধারিত মূল্য  টানানো  আছে। প্রতিদিন সকাল  ৬টা হতে রাত্রি ১১টা পর্যন্ত  কবরস্থানসমূহ খোলা থাকে। এলাকা ভেদে কবরস্থানগুলির  বাঁশ চাটাই এর ইজারা মূল্য বড় কবরের জন্য ১৩৫ টাকা থেকে ৪৭৫ টাকা  এবং ছোট কবরের জন্য ১০ টাকা থেকে ১৯ টাকা । 
কবরস্থানগুলির নাম:

১.উত্তরা ৪নং সেক্টর  কবরস্থান

২. উত্তরা ১২নং সেক্টর  কবরস্থান

৩. বনানী কবরস্থান, বনানী ২৭নং রোড

৪. খিলগাঁও তালতলা কবরস্থান

৫. শহীদ বুদ্ধিজীবী কবরস্থান

৬. রায়েরবাজার কবরস্থান