অ্যাথেন্স (/ˈæθɪnz/ ATH-inz; গ্রিক: Αθήνα, উচ্চারণ [aˈθina] ⓘ; প্রাচীন গ্রিক: Ἀθῆναι Athênai, উচ্চারণ [atʰɛ̂ːnai̯]) গ্রিসের রাজধানী ও সবচেয়ে বড় শহর। ৩,৪০০ বছর ব্যাপ্তিকালের লিপিবদ্ধ ইতিহাস এবং খ্রিষ্টপূর্বাব্দ প্রায় ৭ম থেকে ১১শ সালের মধ্যে এর সর্বপ্রথম মানুষের বিচরণের ইতিহাস নিয়ে অ্যাথেন্স বিশ্বের সবচেয়ে প্রাচীন শহর এবং অ্যাথেন্স অ্যাটিকা অঞ্চলের সবচেয়ে প্রভাবশালী শহর।

অতীতে অ্যাথেন্স একটি শক্তিশালী নগররাষ্ট্র ছিল। এটি শিল্প, শিক্ষা ও দর্শনের কেন্দ্র এবং প্লেটোর শিক্ষায়তন এবং এরিস্টটলের জ্ঞানার্জনের স্থান ছিল। ইউরোপীয় মহাদেশে, বিশেষ করে প্রাচীন রোমের ওপর এর বিশাল সাংস্কৃতিক এবং রাজনীতিক প্রভাবের জন্য ব্যাপকভাবে বলা হয়ে থাকে যে, অ্যাথেন্স পাশ্চাত্য সভ্যতার শৈশবের দোলনা আর গণতন্ত্রের জন্মভূমি। আধুনিক সময়ে, অ্যাথেন্স একটি বড় বিশ্বজনীন মহানগর এবং গ্রিসের অর্থনৈতিক, আর্থিক, শিল্প, সামুদ্রিক, রাজনীতিক এবং সাংস্কৃতিক জীবনের কেন্দ্র। ২০২১ এ, অ্যাথেন্সের শহুরে এলাকায় সাড়ে ত্রিশ লক্ষেরও বেশি মানুষের বসবাস ছিল, যা গ্রিসের মোট জনসংখ্যার ৩৫% এরও বেশি।

গ্লোবালাইজেশন অ্যান্ড ওয়ার্ল্ড রিসার্চ নেটওয়ার্কের তথ্যমতে, অ্যাথেন্স একটি বিটা বৈশ্বিক শহর এবং উত্তর-পূর্ব ইউরোপের সবচেয়ে বড় অর্থনৈতিক কেন্দ্রগুলোর একটি। এর একইসাথে বৃহৎ আর্থিক বিভাগ আছে, এবং এর পাইরাস বন্দর ইউরোপের সবচেয়ে বৃহৎ এবং সারা পৃথিবীর মধ্যে তৃতীয় বৃহৎ।

অ্যাথেন্স পৌরসভার (একইসাথে অ্যাথেন্স শহর), যা পুরো শহরের ছোট একটি এলাকায় শাসন পরিচালনা করে, এর প্রশাসনিক সীমার মধ্যে জনসংখ্যা ছিল ৬,৬৪,০৪৬ জন (২০১১ সালে), এবং ভূমি ৩৮.৯৬ বর্গ কিলোমিটার (১৫.০৪ বর্গ মাইল)। অ্যাথেন্সের শহুরে এলাকা বা বৃহত্তর অ্যাথেন্স এর প্রশাসনিক পৌর এলাকার সীমা