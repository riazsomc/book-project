রয়্যাল পেঙ্গুইন (Eudyptes schlegeli) হল একটি পেঙ্গুইনের প্রজাতি। এদেরকে প্রধানত দেখা যায় সাব-আন্ট্রাকটিক এলাকায় ম্যাককুরি দ্বীপ এবং এর আশেপাশের দ্বীপপুঞ্জে। আন্তর্জাতিক প্রকৃতি ও প্রাকৃতিক সম্পদ সংরক্ষণ সংঘ এই জাতীয় পেঙ্গুইনদের বিপজ্জনক প্রজাতি হিসেবে ঘোষণা করেছে।  এদের বৈজ্ঞানিক নাম দিয়েছেন জার্মান প্রাণিবিদ্যাবিত হার্মান স্ক্লেজেল। এই প্রজাতির পেঙ্গুইনরা হল ঝুটিধারী পেঙ্গুইনদের একটি প্রজাতি। এই পেঙ্গুইনরা ম্যাকোর্নি পেঙ্গুইনদের উপজাতি কিনা তা নিয়ে এখনও অনেক বিতর্ক আছে। এই ঘটনা অপেক্ষাকৃত বিরল, যদিও দুই দলের পেঙ্গুইনদের, প্রজননের মাধ্যমে এরা পরিচিত হয়েছে। অথচ অন্যান্য পেঙ্গুইনদের বন্য-মিশ্র প্রজাতির জোড়া গঠন করানো হয়েছে।

এরা আন্ট্রাকটিকার পার্শ্ববর্তী জলা অঞ্চলে অধিষ্ঠান করে। এই পেঙ্গুইনরা অনেকটাই ম্যাকোর্নি পেঙ্গুইনদের মতোন দেখতে, কিন্তু  ম্যাকোর্নি পেঙ্গুইনদের কালো মুখের বদলে এদের সাদা মুখ ও গাল আছে। তারা ৬৫–৭৬ সেমি (২৬–৩০ ইঞ্চি) এবং ওজন ৩–৮ কেজি (৬.৬–১৭.৬ পা)। পুরুষেরা মহিলাদের থেকে আকারে বড়ো হয়। রয়্যাল পেঙ্গুইনরা শুধুমাত্র ম্যাককুরি দ্বীপে প্রজনন করে এবং অন্যান্য পেঙ্গুইনদের মতোন এরাও বেশিরভাগ সময় সমুদ্রে কাটাতে ভালোবাসে।

এই পেঙ্গুইনরা বাসা বাঁধে সমুদ্রতটে একটা খোলা জায়গা দেখে, লতাপাতা দিয়ে। অন্যান্য সামুদ্রিক পাখিদের মতোন এরাও কলোনি গঠন করে থাকে। এদের প্রজনন কাল হল সেপ্টেম্বর এবং এরা ডিম পারতে শুরু করে অক্টোবর নাগাদ। এরা দুটো ডিম পারে, এরা ৩৫ দিন পর্যন্ত ডিমে তা দেয়। তিন সপ্তাহ লালন পালন করবার পরে প্রাপ্তবয়স্করা সমুদ্রে ফিরে যায় এবং বাচ্চারা একটা ছোটো কলোনি গঠন করে। ২ মাস পরেই তারা সমুদ্রে যাবার উপযোগী হয়ে পরে এবং তারা সমুদ্রে চলে যায়।