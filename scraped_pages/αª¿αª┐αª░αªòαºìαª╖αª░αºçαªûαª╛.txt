নিরক্ষরেখা বা বিষুবরেখা বলতে কোন গ্রহের মেরুগুলো থেকে সমান দূরে অবস্থিত গ্রহপৃষ্ঠ প্রদক্ষিণকারী একটি কাল্পনিক বৃত্তকে বোঝায়। সহজ ভাষায় এটি একটি কাল্পনিক রেখা যা পৃথিবীর মাঝ বরাবর এবং উত্তর মেরু এবং দক্ষিণ মেরু থেকে সমান দুরত্বে কল্পনা করা হয় এবং যা পৃথিবীকে দক্ষিণ গোলার্ধ এবং উত্তর গোলার্ধে ভাগ করে।এই রেখাটির মান ০°। একে বিষুবীয় রেখাও বলা হয়। যেহেতু পৃথিবী সূর্যের সন্মুখে ৬৬.৫° কোণ করে প্রদক্ষিণ করে তাই,সূর্য সর্বদা নিরক্ষরেখা/বিষুবরেখার উপর অবস্থান করে না। মার্চ থেকে শুরু করে জুন পর্যন্ত সূর্য উত্তর গোলার্ধে অবস্থান করে।সেই সময় উত্তর গোলার্ধে গ্রীষ্ম ঋতু দেখা যায়,এরপর ধীরে ধীরে পৃথিবী প্রদক্ষিণের ফলে দক্ষিণ গোলার্ধে সূর্যের সামনে আসে। অর্থাৎ জুন মাসের পর থেকে সূর্য দক্ষিণ গোলার্ধের দিকে অগ্রসর হয়, বিষুবরেখা কে অতিক্রম করে।