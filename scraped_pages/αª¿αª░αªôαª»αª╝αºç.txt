নরওয়ে (নরওয়েজীয়: Norge), যার সরকারি নাম নরওয়ে রাজ্য (নরওয়েজীয়: Kongeriket Norge) উত্তর ইউরোপের একটি নর্ডীয় দেশ, যার মূল মহাদেশীয় অঞ্চলটি ইউরোপের স্ক্যান্ডিনেভিয়ার পশ্চিম ও উত্তর প্রান্ত নিয়ে গঠিত। সুমেরু অঞ্চলের ইয়ান মায়েন দ্বীপ ও স্‌ভালবার্দ দ্বীপপুঞ্জটি নরওয়ের মধ্যে পড়েছে।[টীকা ১] উপ-অ্যান্টার্কটিক অঞ্চলে অবস্থিত বুভে দ্বীপ নরওয়ের উপর নির্ভরশীল একটি অঞ্চল। এছাড়া অ্যান্টার্কটিকা মহাদেশের ১ম পিটার দ্বীপ ও রাণী মড ভূমির উপর নরওয়ের দাবী রয়েছে। অসলো (নরওয়েজীয় Oslo উষ্‌লু) নরওয়ের রাজধানী ও বৃহত্তম নগরী। 

নরওয়ের মোট আয়তন ৩,৮৫,২০৭ বর্গকিলোমিটার ও ২০২২ সালের জানুয়ারি মাসের তথ্য অনুযায়ী দেশটির জনসংখ্যা প্রায় ৫৪ লক্ষ ২৫ হাজার।  নরওয়ে ইউরোপের দ্বিতীয় সর্বনিম্ন জনঘনত্ববিশিষ্ট রাষ্ট্র। এখানে প্রতি বর্গ কিলোমিটারে ১৬.৫৩ জন ব্যক্তির বাস। দেশটির সাথে পূর্ব দিকে সুইডেনের এক সুদীর্ঘ সীমান্ত রয়েছে, যার দৈর্ঘ্য প্রায় ১,৬১৯ কিলোমিটার। নরওয়ের উত্তর-পূর্বে ফিনল্যান্ড ও রাশিয়া, দক্ষিণে স্কাগেরাক প্রণালী, যার অপর তীরে ডেনমার্ক ও যুক্তরাজ্য অবস্থিত। নরওয়ের রয়েছে এক সুবিস্তৃত তটরেখা, যা উত্তর আটলান্টিক মহাসাগর ও ব্যারেন্টস সাগরের দিকে মুখ করে আছে। নরওয়ের জলবায়ুর উপর সমুদ্রের আধিপত্যমূলক প্রভাব পরিলক্ষিত হয়। ফলে উপকূলীয় নিম্নভূমিগুলিগুলিতে জলবায়ু মৃদু। দেশের অভ্যন্তরভাগ অপেক্ষাকৃত বেশি শীতল হলেও বিশ্বের একই অক্ষাংশে অবস্থিত অন্যান্য উত্তরীয় দেশগুলির তুলনায় এখানকার জলবায়ু অপেক্ষাকৃতভাবে অনেক মৃদু। মেরুদেশীয় রাত্রিকালীন সময়েও উপকূলের বহু স্থানে তাপমাত্রা শূন্য ডিগ্রি সেলসিয়াসের উপরেই বিরাজ করে। সামুদ্রিক প্রভাবের কারণে দেশের কিছু কিছু অঞ্চলে উচ্চ মাত্রায় বৃষ্টিপাত ও তুষারপাত হয়। 

নরওয়েতে একটি সাংবিধানিক রাজতন্ত্র প্রচলিত। গ্লুকসবুর্গ রাজবংশের ৫ম হারাল্ড দেশটির বর্তমান রাজা। ২০২১ সাল থেকে ইউনাস গা ষ্টোরে দেশটির সরকার প্রধান। নরওয়ে একটি সাংবিধানিক রাজতন্ত্রবিশিষ্ট এককেন্দ্রিক সার্বভৌম রাষ্ট্র। এর সংসদ, মন্ত্রীসভা ও সর্বোচ্চ আদালতের মধ্যে রাষ্ট্রীয় ক্ষমতা বিভক্ত করা হয়েছে, যার ভিত্তি দেশটির ১৮১৪ সালে প্রণীত সংবিধান। নরওয়ে রাজ্যটি ৮৭২ সালে অনেকগুলি ক্ষুদ্রতর রাজ্য একত্রিত করে প্রতিষ্ঠা করা হয়। ধারাবাহিকভাবে ১৮৭২ বছর ধরে দেশটি টিকে আছে। ১৫৩৭ থেকে ১৮১৪ খ্রিস্টাব্দ পর্যন্ত নরওয়ে বৃহত্তর ডেনমার্ক-নরওয়ে রাজ্যের অংশ ছিল। ১৮১৪ থেকে ১৯০৫ সাল পর্যন্ত এটি সুইডেন রাজ্যের সাথে একটি ব্যক্তিগত ঐক্যের অংশ ছিল। ১ম বিশ্বযুদ্ধের সময় নরওয়ে নিরপেক্ষ ছিল। ১৯৪০ সালের এপ্রিল মাস পর্যন্তও এটি নিরপেক্ষতা বজায় রাখে। ঐ মাসে নাৎসি জার্মান বাহিনী ভেজার‍্যুবুং অভিযানের মাধ্যমে নরওয়ে আক্রমণ করে ও ২য় বিশ্বযুদ্ধের শেষ পর্যন্ত দেশটি দখল করে রাখে। 

নরওয়ের প্রশাসন ও রাজনীতি দুইটি স্তরে বিভক্ত: কাউন্টি ও পৌরসভাসমূহ। সামি নৃগোষ্ঠীর লোকদের ঐতিহ্যবাহী অঞ্চলগুলির উপরে সামি সংসদ ও ফিনমার্ক অধ্যাদেশের মাধ্যমে নির্দিষ্ট মাত্রায় আত্ম-নির্ধারণী ক্ষমতা ও প্রভাব আছে। নরওয়ে ইউরোপীয় ইউনিয়ন ও মার্কিন যুক্তরাষ্ট্র উভয়ের সাথে ঘনিষ্ঠ কূটনৈতিক সম্পর্ক বজায় রাখে। দেশটি জাতিসংঘ, উত্তর আটলান্টিক নিরাপত্তা জোট, ইউরোপীয় মুক্ত বাণিজ্য সংঘ, ইউরোপীয় পরিষদ, অ্যান্টার্কটিক চুক্তি, নর্ডীয় পরিষদের প্রতিষ্ঠাতা সদস্য। এছাড়া এটি ইউরোপীয় অর্থনৈতিক অঞ্চল, বিশ্ব বাণিজ্য সংস্থা ও ওইসিডি-র সদস্য এবং এটি শেঙেন অঞ্চলের অংশবিশেষ গঠন করেছে। অধিকন্তু, নরওয়েজীয় ভাষাগুলি ডেনীয় ভাষা ও সুয়েডীয় ভাষার সাথে ভিন্ন ভিন্ন মাত্রায় পারস্পরিক বোধগম্য। 

নরওয়েতে নর্ডীয় সমাজকল্যাণ প্রতিমানটি প্রচলিত, যার মধ্যে সার্বজনীন স্বাস্থ্যসেবা ও একটি সমন্বিত সামাজিক নিরাপত্তা ব্যবস্থা অন্তর্ভুক্ত, যার মূল্যবোধগুলির শেকড় সমতাভিত্তিক আদর্শে প্রোথিত। নরওয়েজীয় রাষ্ট্র প্রধান প্রধান শিল্পখাতগুলির বড় অংশের মালিকানার অধিকারী। দেশটির খনিজ তেল, প্রাকৃতিক গ্যাস, খনিজ, কাঠ, সামুদ্রিক খাদ্য ও সুপেয় পানির বিশাল মজুদ আছে। খনিজ তেল শিল্পখাতটি দেশের স্থূল জাতীয় উৎপাদনের প্রায় এক-চতুর্থাংশের জন্য দায়ী। মাথাপিছু হিসেবে মধ্যপ্রাচ্যের বাইরে নরওয়ে বিশ্বের বৃহত্তম খনিজ তেল ও প্রাকৃতিক গ্যাস উৎপাদক।

বিশ্বব্যাংক ও আন্তর্জাতিক মুদ্রা তহবিলের তালিকায় দেশটি মাথাপিছু স্থূল জাতীয় উৎপাদন (ক্রয়ক্ষমতার সমতা গণনায় ধরে)  বিশ্বের চতুর্থ সর্বোচ্চ। তবে মার্কিন রাষ্ট্রীয় গুপ্তচর সংস্থা সেন্ট্রাল ইনটেলিজেন্স এজেন্সির ২০১৫ সালের তালিকা অনুযায়ী স্বশাসিত ভূখণ্ড ও অঞ্চলগুলিসহ ঐ সূচকে নরওয়ের অবস্থান ১১তম। দেশটি বিশ্বের সর্ববৃহৎ সার্বভৌম সম্পত্তি তহবিলের অধিকারী, যার মূল্যমান ১ লক্ষ কোটি মার্কিন ডলার। ২০০৯ খ্রিস্টাব্দ থেকে নরওয়ে মানব উন্নয়ন সূচকে বিশ্বের শীর্ষস্থানে অবস্থান করছে। এর আগে ২০০১ থেকে ২০০৬ সাল পর্যন্তও দেশটি বিশ্বের শীর্ষস্থানে ছিল।

এছাড়া ২০১৮ সালের হিসাব অনুযায়ী এটি অর্থনৈতিক বৈষম্য উপযোজিত মানব উন্নয়ন সূচকের শীর্ষে ছিল। বিশ্ব সুখ প্রতিবেদনে ২০১৭ সালে নরওয়ে প্রথম স্থান অধিকার করে। 
বর্তমানে এটি ওইসিডি উন্নত জীবন সূচক, সরকারি সাধুতা, মুক্তি সূচক ও গণতন্ত্র সূচকে প্রথম স্থানে অবস্থান করছে। নরওয়ের অপরাধের হার বিশ্বের সর্বনিম্নগুলির একটি।

যদিও নরওয়ের জনগণের সিংহভাগ নৃগোষ্ঠীগতভাবে নরওয়েজীয়, ২১শ শতকে এসে বিদেশী অভিবাসীদের আগমন দেশটির জনসংখ্যা বৃদ্ধির অর্ধেকের বেশি অবদান রেখেছে। ২০২১ সালে দেশটির ৫টি সর্ববৃহৎ সংখ্যালঘু নৃগোষ্ঠী ছিল পোলীয়, লিথুয়ানীয়, সোমালি, পাকিস্তানি ও সুয়েডীয় অভিবাসীরা।

নরওয়ে উত্তর ইউরোপের স্ক্যান্ডিনেভিয়ার পশ্চিম অংশে অবস্থিত। নরওয়ে সুইডেন সঙ্গে ১,৬১৯ কিলোমিটার (১,০০৬ মাইল), ফিনল্যান্ড সঙ্গে ৭২৭  কিলোমিটার (৪৫২ মাইল), এবং পূর্ব রাশিয়া সঙ্গে ১৯৬ কিলোমিটার (১২২ মাইল) সীমানা আছে। নরওয়ের উত্তর, পশ্চিম ও দক্ষিণ দিকে ব্যারেন্টস সাগর, নরওয়েজিয়ান সাগর, উত্তর সাগর, এবং Skagerrak অবস্থিত।% পুরুষ। অভিবাসী জনগোষ্ঠীর আকার মাত্র ২১৩৪৯ জন। নরওয়ে ইউরোপের দ্বিতীয় জনবহুল রাষ্ট্র। প্রতি বর্গ কিলোমিটারে জনসংখ্যা ১৬’৫৩ জন। তবে ১৬৬৫ সালে জনসংখ্যা ছিল মাত্র ৪ লক্ষ ৪০ হাজার।

এই দেশটি শিক্ষা খাতে জিডিপির প্রায় ৬.৭% খরচ করে যা বিশ্বে সর্বোচ্চ। বিশেষত স্নাতক পর্যায়ের শিক্ষা পর্যন্ত।  জাতীয়তা ভেদে এখানে অবৈতনিক শিক্ষা ব্যাবস্থা চালু আছে।

নরওয়েজিয়ান ভাষার দুটি রূপ, বোকমল এবং নিয়নরস্ক, নরওয়ের প্রধান জাতীয় সরকারি ভাষা। সামি, যা তিনটি ভিন্ন ভাষার সমন্বয়ে গঠিত, জাতীয় স্তরে একটি সংখ্যালঘু ভাষা হিসেবে স্বীকৃত এবং নরওয়ের সামি প্রশাসনিক ভাষাগত অঞ্চলে (Forvaltningsområdet for samisk språk) নরওয়েজিয়ান ভাষার পাশাপাশি একটি সহ-সরকারি ভাষা হিসেবে রয়েছে। কভেন একটি সংখ্যালঘু ভাষা এবং নরওয়ের উত্তরের একটি পৌরসভায় নরওয়েজিয়ানের পাশাপাশি একটি সহ-সরকারি ভাষা।

উদ্ধৃতি ত্রুটি: "টীকা" নামক গ্রুপের জন্য <ref> ট্যাগ রয়েছে, কিন্তু এর জন্য কোন সঙ্গতিপূর্ণ <references group="টীকা"/> ট্যাগ পাওয়া যায়নি