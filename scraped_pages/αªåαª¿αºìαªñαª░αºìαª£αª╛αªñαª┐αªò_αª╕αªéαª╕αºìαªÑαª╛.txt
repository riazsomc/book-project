আন্তর্জাতিক সংস্থা দুই বা ততোধিক দেশে কর্মরত এক ধরনের সংস্থাবিশেষ। এতে সাধারণতঃ বেসরকারী সংস্থার তুলনায় আন্তর্জাতিক পর্যায়ের জনগোষ্ঠীর সম্পৃক্ততাসহ সদস্য সংখ্যা তুলনামূলকভাবে অধিক থাকে। এছাড়াও, সংস্থার কর্মক্ষেত্র কিংবা কর্মতৎপরতা ভিন্ন হয়। এ ধরনের সংস্থাগুলো দেশের সরকার ব্যবস্থায় হস্তক্ষেপ করতে পারে না। তবে সরকারের কর্মপন্থার সাথে সীমিত পর্যায়ে অংশগ্রহণ করে থাকে।বিশ্ব স্বাস্থ্য সংস্থা,বিশ্ব স্কাউট সংস্থা জাতিসংঘ, রেডক্রস আন্তর্জাতিক সংস্থার প্রকৃষ্ট উদাহরণ। এছাড়াও রয়েছে OIC, কমনওয়েলথ ইত্যাদি।

আন্তর্জাতিক সংস্থা প্রধানত দুই ধরনের হয়ে থাকে। সেগুলো হচ্ছে -

যে-সকল বেসরকারী সংস্থা বা আন্তর্জাতিক পর্যায়ে অংশগ্রহণ করে, সেগুলো আন্তর্জাতিক বেসরকারী সংস্থারূপে পরিচিতি লাভ করে। এ ধরনের সংস্থা আবার দুই প্রকার। যথা :-

আন্তঃসরকার সংস্থাকে আন্তর্জাতিক সরকারি সংগঠনরূপেও আখ্যায়িত করা হয়। এ ধরনের সংস্থা আন্তর্জাতিক সংস্থার সাথে নিবিড়ভাবে সম্পৃক্ত। সাধারণতঃ স্বাধীন দেশগুলোর জোট সদস্য রাষ্ট্র হিসেবে থাকে। জাতিসংঘ, অর্থনৈতিক সহযোগিতা ও উন্নয়ন সংস্থা (ওইসিডি), ইউরোপের নিরাপত্তা ও সহযোগিতা সংস্থা (ওএসসিই), ইউরোপীয় কাউন্সিল (সিওই), ইউরোপীয় ইউনিয়ন (ইইউ), বিশ্ব বাণিজ্য সংস্থা (ডব্লিউটিও) উল্লেখযোগ্য আন্তর্জাতিক সরকারি সংগঠন। স্বচ্ছতা নিরূপণের জন্য জাতিসংঘকে আন্তর্জাতিক সংগঠন থেকে আন্তঃসরকার সংস্থা হিসেবে বিবেচনা করা হয়।